<div align="center">
    <img src="/hong-shao-rou/hong-shao-rou.jpg" 
         alt="Hong shao rou" 
         title="Hong shao rou" 
         style="height: 512px">
    <h1>Hong shao rou med jasminris</h1>
</div>

## Ingredienser

- 1 kg fläsksida
- 8 skivor färsk ingefära
- Solrosolja, för stekning
- 45 ml farinsocker
- 45 ml japansk soja
- 30 ml kinesisk svampsoja
- 60 ml mirin
- 2 torkade stjärnanis
- 4 vitlöksklyftor, krossade
- Vatten
- 15 ml majsstärkelse
- Jasminris (till servering)

## Instruktioner

### 1. Förkokning

1. Tärna fläsksidan i munsbitar.
2. Fyll en kastrull med vatten och tillsätt **8 skivor färsk ingefära**.
3. Koka upp vattnet och lägg sedan i fläskbitarna. Låt koka i **15 minuter** och skumma av eventuella orenheter.
4. Häll av vattnet och ställ fläsket och ingefäraskivorna åt sidan.

### 2. Bryning, karamellisering och tillagning

1. Tillsätt solrosolja i en stekpanna, gryta, eller kastrull, **med lock** och hetta upp.
3. Bryn fläskbitarna och ingefäran tills de får en gyllenbrun yta.
4. Sänk värmen till medellåg.
5. Tillsätt **45 ml farinsocker** och låt det karamelliseras under omrörning.
6. Häll i **45 ml japansk soja**, **30 ml kinesisk svampsoja**, **60 ml mirin**, **2 torkade stjärnanis** och **4 krossade vitlöksklyftor**.
7. Fyll på med vatten tills fläsket täcks.
8. Sätt på locket och låt puttra på låg värme i **1 timme**, tills köttet är mört.

### 3. Reducera såsen

1. Ta av locket och höj värmen till medelhög.
2. Rör ut **15 ml majsstärkelse** i lite kallt vatten och tillsätt redningen i grytan under omrörning.
3. Koka upp och låt såsen tjockna till en glansig, krämig konsistens.

## Servering

Servera hong shao rou tillsammans med jasminris. Koka riset enligt förhållandet 1 del ris till 1,33 delar vatten i en riskokare för perfekt resultat.
